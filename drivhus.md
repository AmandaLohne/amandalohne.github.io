
# Hvorfor gjorde jeg det?
Ønsket å kombinere at plantene jeg har skal få det bedre og tilføre noe til interiøret i leiligheten. Fikk innspirasjon av at mange andre har gjort noe som dette før. Det jeg kanskje likte best var at alle gjorde det helt forskjellig, så sånn sett kunne jeg velge og bestemme helt selv hvordan det skulle bli. 

# Hvordan gjorde jeg det?
Jeg liker veldig godt å kjøpe ting brukt (spare penger og miljøet), så prosjektet kunne ikke helt starte før jeg fikk et varsel på Finn som traff mine kriterier på hvordan skapet skal være. Det viktigste var at skapet ikke skulle være større enn skapinteriøret på kjøkkenet. 

Når jeg endelig fikk et varsel som traff kriteriet mitt, var det eneste negative at fargen var feil og at beina stakk utenfor skapene. Dette ble enkelt endra med sprayboks og nye bordbein.

Jeg tenkte at det hadde passe bedre inn med et svart skap. Måtte først bruke sandpapir på det før jeg så tok et lag med primer og deretter flere lag med svart maling. Jeg lærte på den tunge måten at sprayforholdene, spesielt temperaturen i lufta, har en viktig innvirkning på det ferdige resultatet. Måtte derfor påføre flere lag, for å sjule feilene mine. 

Det neste problemet som skulle løses var å fikse/endre beinene på skapet. Dette ble gjort ved å kjøpe bordbein på IKEA og 3D-printe et feste mellom beina og skapet. Denne utfordringen tok samboeren min (Peter)seg fatt rundt og fant en god løsnig på det.